=========
Conclusie
=========
We hebben een prototype gemaakt waarmee het mogelijk is om oplossingen van feedback en commentaar te voorzien en waarmee structureel alle oplossingen van een oefening beoordeeld kunnen worden.
We ondersteunen ook dat oplossingen in een willekeurige volgorde verbeterd worden waarbij de student geanonimiseerd is. 
Dit prototype is een basis waarop de voorgestelde uitbreidingen kunnen gemaakt worden.

Omdat de ontwikkeling van het reviewsysteem meer tijd in beslag heeft genomen dan eerst verwacht hebben we niet alles kunnen implementeren wat we gepland hadden.
Zo zijn het hergebruik van berichten, het punten kunnen toekennen aan oplossingen en het automatisch voorstellen van berichten niet ge√Ømplementeerd geraakt.
Voor het automatisch voorstellen hadden we ook een gebrek aan data, om deze te genereren zou het systeem al meerdere maanden in gebruik moeten zijn.

Door tijdsgebrek is het prototype nog niet in de praktijk getest geweest.
We gaan er dus van uit dat er nog verschillende "quality of life" aanpassingen moeten gemaakt worden nadat het systeem in de praktijk getest is.
Er moet ook bepaald worden in welke mate dit systeem het verbeterproces bevordert.
Zo is het tijdsverschil tussen op papier en elektronisch verbeteren nog niet gemeten kunnen worden.

We zijn van mening dat het ontworpen systeem, na verdere uitbreidingen en verfijningen, een verbetering in het verbeterproces en het feedback process zal opleveren.
