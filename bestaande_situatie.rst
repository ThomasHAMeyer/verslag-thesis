=========
Inleiding
=========
Het verbeteren van een examen of een evaluatie dat wordt afgenomen via Dodona verloopt in verschillende stappen. 

Vooreerst moeten de studenten hun oplossingen indienen in Dodona.
Na het examen worden de laatst ingediende oplossingen voor elke oefening afgedrukt.
Het beoordelen van een oplossing wordt gedaan door punten en feedback op de afgedrukte versie van de oplossing te noteren. 
Om studenten inzage te geven in de feedback moeten ze toegang krijgen tot een fysieke versie, het origineel inkijken, of een kopiëerde versie krijgen, of een ingescande versie die doorgestuurd moet worden.
Als studenten verdere vragen hebben kunnen ze een begeleider aanspreken of een email sturen naar een begeleider.

Dit systeem van werken heeft duidelijk nadelen.
Verbeteraars kunnen geen gebruik maken van de opportuniteiten die elektronisch verbeteren geeft, zoals snel hergebruik van reeds gegeven feedback en een omgeving om de oplossingen te testen.
Om de feedback tot bij de studenten te krijgen moet er van van beide kanten inspanningen geleverd worden, de oplossingen moeten ingescand of gekopieerd worden, de student moet deze komen afhalen of deze moeten opgestuurd worden.
Het afdrukken en kopiëren van al deze oplossingen zorgt ook voor enorme papierverspilling.