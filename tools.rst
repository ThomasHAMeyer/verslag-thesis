Tools
=====
Het online beoordelen is geen nieuwe issue, en dus zijn er al verschillende tools die dit probleem proberen aan te kaarten.
Om na te gaan of er geen bestaande oplossingen voorhanden zijn die aan Dodona gekoppeld kunnen worden met een minimale inspanning, bekijken we hier kort enkele tools die voor dit doel gebruikt kunnen worden.

Gerrit Code Review
------------------
Geritt Code Review is een tool waarmee veranderingen in git repositories beoordeeld kunnen worden. 
Het laat toe om de verandering te bespreken en er een score aan te geven.
De score bepaalt dan of de veranderingen doorgevoerd mogen worden of niet.

Voor onze doeleinden is deze tool minder relevant omdat de tool focust op verschillen tussen versies van dezelfde code.
Het visualiseren van de opmerkingen wordt deels gedaan door de code die besproken wordt te markeren, iets wat voor onze doeleinden wel bruikbaar kan zijn.

Link: `Gerrit Code Review <https://www.gerritcodereview.com/>`_

Gradescope
----------
Gradescope is een online tool waarmee onder andere oplossingen verbeterd kunnen worden. Het ondersteunt rubrics waar punten aan gehangen kunnen worden en die eenvoudig hergebruikt kunnen worden.

Dit is een goed voorbeeld voor het verbeteren van oplossingen en bevat veel elementen die overgenomen worden, zoals gesynchroniseerde punten voor opmerkingen en een zijbalk met reeds gemaakte opmerkingen.

Link: `Gradescope <https://www.gradescope.com/>`_

GradeWork
---------
GradeWork is een online tool gelijkaardig aan Gradescope maar eerder toegespitst op het verbeteren van verslagen.
Het bevat veel uitgebreidere rubrics dan Gradescope, maar deze zijn minder relevant voor programma code.

Link: `GradeWork <https://www.xebic.com/nl/oplossingen/gradework>`_

Canvas
------
Canvas is een online tool die als doel heeft om volledige lessen mee te geven en te ondersteunen.

In Canvas heeft de gebruiker de optie om te kunnen tekenen en vrij te schrijven, wat een pluspunt is maar geen noodzakelijk iets bij het verbeteren van code.
Andere nuttige punten zijn het kunnen plaatsen van video of ingesproken feedback.

Link: `Canvas <https://community.canvaslms.com/>`_

Ans Delft
---------
Ans Delft is een online tool die ondersteuning biedt om volledige lessen en taken online te laten verlopen en kan gebruikt worden om alles te organiseren voor een cursus.
Het is gemakkelijk en overzichtelijk om mee te reviewen maar vereist veel klikken om door alle menu's te geraken. 

Link: `Ans Delft <https://www.ans-delft.nl/>`_